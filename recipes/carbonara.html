<h1>Carbonara</h1>
<img src="https://blog.giallozafferano.it/dulcisinforno/wp-content/uploads/2021/03/Carbonara-ricetta-5328.jpg" alt="A photo of a creamy beatiful carbonara">
<h2>Description</h2>
<h3>Ingredients:</h3>
<ul>
    <li>400 gr pasta (spaghetti, mezze maniche, bucatini)</li>
    <li>280 gr guanciale</li>
    <li>200 gr pecorino</li>
    <li>5 tuorli (media grandezza)</li>
    <li>q.b. pepe nero in grani</li>
</ul>
<h3>Steps:</h3>
<p>
    Come fare la Carbonara? E’ davvero una ricetta facile, pronta in 15 
    minuti.E’ nata come piatto povero della cucina romana con gli ingredienti 
    che si avevano a disposizione, quindi le uova, il formaggio e il 
    guanciale. Anticamente veniva preparata con le uova intere, con il 
    tempo la ricetta è stata affinata e si utilizzando solo i tuorli. Il 
    conteggio delle uova è di 1 tuorlo medio a commensale + 1 tuorlo extra. 
    Quindi se siete in 4, vi serviranno 5 tuorli. Se siete in 2, solo 3 tuorli! 
    Per avere una bella crema gialla, utilizzate uova a pasta gialla, ma, 
    ovviamente non è indispensabile. Io ho utilizzato queste, per questo la 
    crema ha un bel colore vivo! Per il pepe, vi consiglio di utilizzare del 
    pepe nero in grani, macinato al momento, che conferirà tutto l’aroma. 
    <ol><li>Per prima cosa, mettete a scaldare una pentola di acqua.</li>
    <li>Come sale ne basta poco: circa metà del solito quantitativo, dato che 
        il pecorino è già molto saporito.</li>
    <li>Quando avrà raggiunto il bollore, lessate la pasta prescelta: pasta 
        lunga come spaghetti o bucatini, ma anche le mezze maniche sono 
        perfette.</li>
    <li>Prendete il guanciale, eliminate la cotenna, e tagliatelo a 
        listarelle piuttosto spesse, di ca. mezzo centimetro.</li>
    <li>Lasciatelo sfrigolare in una padella, a fuoco moderato, finchè la 
        parte grassa non diventerà trasparente. Non serve aggiungere altro 
        olio, dato che cuocerà già nell’abbondante suo grasso.</li>
    <li>Versate il grasso all’interno di una scodellina.</li>
    <li>Rimettete il guanciale sul fuoco per renderlo croccante per qualche 
        minuto, poi spegnete la fiamma e conservate il guanciale a parte.</li>
    <li>Adagiate i tuorli all’interno di una scodella, unite il pecorino 
        (tenendone due cucchiai per la decorazione) e una spolverata di pepe 
        nero macinato al momento.</li>
    <li>Amalgamate brevemente con una spatola.</li>
    <li>nite 2 mestolini di grasso del guanciale per rendere il composto di 
        tuorli cremoso, denso e vellutato, amalgamando con la spatola.</li>
    <li>Tenete da parte un bicchiere di acqua di cottura della pasta e 
        scolatela.</li>
    <li>Versate la pasta nella padella dove avete cotto il guanciale, unite 
        la crema di tuorli e pecorino e un mestolino di acqua di cottura.</li>
    <li>Mescolate molto bene per far amalgamare il tutto. Se fosse 
        necessario, unite ancora acqua. Questa operazione andrà fatta 
        rigorosamente fuori fuoco.</li>
    <li>Quando la pasta alla carbonara sarà diventata super cremosa (ma 
        non liquida), grazie al calore della pasta e agli amidi contenuti 
        nell’acqua, unite il guanciale (tenendo qualche listarella per la 
        decorazione), amalgamate brevemente e servite nei vari piatti.</li>
    <li>Decorate con una spolverata di pecorino e ancora un po’ di pepe.</li>
    </ol>
    La vostra Carbonara è pronta! La vera Carbonara proprio come viene 
    servita nella osterie di Roma!
</p>