<h1>Cacio e pepe</h1>
<img src="https://blog.giallozafferano.it/dulcisinforno/wp-content/uploads/2021/01/Pasta-cacio-e-pepe-2634.jpg" alt="A photo of a creamy beatiful cacio e pepe">
<h2>Description</h2>
<h3>Ingredients:</h3>
<ul>
    <li>400 gr pasta (tonnarelli o spaghetti)</li>
    <li>280 gr pecorino romano</li>
    <li>q cucchiaio pepe nero in grani</li>
    <li>q.b. pepe nero in grani (macinato da spolverare)</li>
</ul>
<h3>Steps:</h3>
<p>
    Come si fa la Cacio e pepe? Vi ho detto che ci sono diverse tecniche, ma 
    questo è l’unico metodo con cui ho sempre avuto un risultato perfetto. 
    La preparazione della Pasta cacio e pepe è tipo una catena di montaggio: 
    ci sono alcuni passi da seguire, in modo che la pasta prenda tutto il 
    sapore del cacio e del pepe. Il segreto è preparare a parte la crema di 
    pecorino, di consistenza pastosa, che verrà poi sciolta direttamente 
    insieme alla pasta (la famosa cremina). Una cacio e pepe senza grumi e 
    senza che il formaggio si addensi in nessun modo. Altro segreto è 
    risottare i tonarelli o gli spaghetti direttamente nella padella, in 
    modo da cucinare gli ultimi minuti insieme al pepe, assimilandone tutto 
    il profumo.
    <ol>
        <li>Per prima cosa, macinate al momento il pepe nero in grani. 
            Potete utilizzare un mortaio, pestando il pepe con energia in 
            senso rotatorio, o un batticarne oppure un macinino: è importante 
            che la polvere ottenuta risulti grossolana. Quindi non utilizzate 
            il pepe in polvere già confezionato (è importante per il buon 
            esito della ricetta).</li>
        <li>Portate a bollore l’acqua per la pasta, salate leggermente (io 
            metto circa la metà di sale, dato che il pecorino è già sapido di 
            suo) e iniziate a lessare la pasta.</li>
        <li>Scaldate una padella antiaderente e versate un bel cucchiaio 
            pieno di pepe macinato. Fatelo tostare per qualche minuto, a 
            fuoco medio.</li>
        <li>Appena sentirete sprigionarsi il suo aroma, versate 
            subito 3 mestoli di acqua di cottura. Vedrete che inizierà a 
            formarsi una schiuma bianca: è la combinazione del pepe con gli 
            amidi della pasta contenuti nell’acqua.</li>
        <li>Preparate la crema di pecorino: versate il pecorino grattugiato 
            in una scodella e unite un mestolino di acqua di cottura, un po’ 
            alla volta. Amalgamate con una spatola, fino ad ottenere una 
            consistenza pastosa. Se necessario, unite ancora un goccino di 
            acqua. Tenete da parte.</li>
        <li>Quando mancheranno 2 minuti alla fine della cottura, prelevate 
            gli spaghetti con una pinza e versateli direttamente nella 
            padella dove avete scaldato il pepe e portateli a cottura 
            risottandoli per qualche minuto, muovendoli spesso con una pinza 
            per farli amalgamare con il pepe. Potete anche scolare la pasta 
            con lo scolapasta, ma tenete da parte un bel bicchiere di acqua 
            di cottura, da aggiungere per evitare che la preparazione si 
            asciughi troppo.</li>
        <li>Una volta che la pasta è cotta, spegnete il fuoco, lasciate 
            riposare 1 minutino, e unite la crema di pecorino, insieme ad un 
            mestolino di acqua di cottura. E’ importante che questa 
            operazione venga effettuata fuori fuoco.</li>
        <li>Muovete energicamente la pasta con una pinza, in modo che il 
            pecorino si sciolga insieme alla pasta. Basteranno pochi minuti.</li>
    La vostra Pasta cacio e pepe è pronta da servire. Vedrete quanto è 
    cremosa! Preparate le porzioni e completate i piatti con una generosa 
    spolverata di pepe nero (sempre appena macinato) e, se volete, una 
    spolverata di pecorino.
    Gli Spaghetti cacio e pepe vanno serviti subito, caldi e fumanti, in 
    tutta la loro cremosità.
    </ol>
</p>
<p><a href="https://blog.giallozafferano.it/dulcisinforno/spaghetti-cacio-e-pepe/">Link at the recipe on the original site</a>
</p>